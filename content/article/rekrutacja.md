---
title: Rekrutacja
url: /rekrutacja
main_project_image: images/team_cut.jpg
short_description: Czy marzysz o fascynującej przygodzie w świat robotyki i
  nowoczesnych technologii?
---
Czy marzysz o fascynującej przygodzie w świat robotyki i nowoczesnych technologii? Chcesz zacząć tworzyć przyszłość już dzisiaj? Rozwijać ciekawe projekty i urozmaicić swoje studenckie życie? Jeśli tak, to jesteś we właściwym miejscu! Koło Naukowe Robotyków to miejsce, gdzie pasjonaci inżynierii spotykają się, by razem rozwiązywać problemy, tworzyć innowacje i wspólnie się rozwijać. Niezależnie od kierunku studiów, jak i poziomu doświadczenia, zapraszamy Cię do KNR!



### Zalety bycia w kole naukowym:

- Możliwość nabycia praktycznych umiejętności, przydatnych w dalszej karierze zawodowej
- Zwiększona szansa na zdobycie stypendium rektora w wypadku, gdy bierzesz udział w projekcie, który będzie reprezentował uczelnię na zawodach
- Możliwość zaliczenia przedmiotu działanością w kole po wypełnieniu \[odpowiedniego wniosku](https://www.dss.pw.edu.pl/Ksztalcenie/Wzory-dokumentow/Wzory-dokumentow)
- Dostęp do dobrze wyposażonego warsztatu
- W wypadku realizacji pracy dyplomowej w ramach projektu kołowego koło może zapewnić niezbędny sprzęt.
- Oferty pracy, stażów i pomniejszych płatnych projektów kierowane do członków koła przez zaprzyjaźnione firmy z branży
- Poznanie wielu ciekawych i ambitnych ludzi

### Proces rekrutacji w skrócie:


### Jak Wygląda projekt wstepny?
W trakcie rekrutacji będziesz miał/a do wykonania projekt wstępny. 
Projekt ma nam pokazać, że jesteś zmotywowany/a do działania i potrafisz
skończyć co zaczynasz. Zdajemy sobie jednak sprawę, że nie musisz mieć 
dużo doświadczenia - szczególnie na początku studiów, dlatego do każdego 
projektu będzie przeznaczony opiekun - czyli bardziej doświadczony członek koła! Natomiast trudniejsze projekty rekrutacyjne będą realizowane w parach lub nawet trójkach!

Każdy projekt wstępny wymaga innych umiejętności, których nauczysz się podczas jego tworzenia. Twój projekt powinien posiadać prostą dokumentację, w której opisujesz swój projekt tak, aby druga osoba mogła go odtworzyć / zmodyfikować.

Każdy projekt wstępny będzie realizowany w ramach określonej sekcji koła, np. Okoń. Tak byś od razu po zrealizowaniu projektu wstępnego mógł/mogła dołączyć do danej sekcji. Będzie miał określony opis - wymagania co jest do zrobienia i ogólny zamysł. Również będzie sprecyzowane kryterium sukcesu - czyli co w naszych oczach kończy projekt.

Ale bez obaw, każdy z nas musiał też to przejść 😉.

### Terminarz rekrutacji 2024Z




