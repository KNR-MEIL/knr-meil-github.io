---
title: Łódz Podwodna OKOŃ
short_title: OKOŃ
main_project_image: "/images/okon/okonV2.jpg"
main_site: false
start_date: 2018.12
end_date: 2023
short_description: "Łódz Podwodna OKOŃ (AUV-Autonomous Underwater Vehicle) to w pełni autonomiczny robot podwodny."
---

Okoń to projekt robota podwodnego, który może być zdalnie sterowany lub wykonywać zadania autonomicznie (samodzielnie bez komunikacji z człowiekiem).
Prace nad tym zagadnieniem trwały od grudnia 2018 roku i naszym głównym celem było wzięcie udziału w międzynarodowych zawodach autonomicznych łodzi podwodnych – Singapore AUV. Challenge. Podczas swojej działalności opracowaliśmy dwie wersje robota:

- OKOŃ V1 – rozwijany od grudnia 2018 do kwietnia 2020 roku;
- OKOŃ V2 – rozwijany od kwietnia 2020 roku do roku 2023.

Razem z pierwszą konstrukcją (OKOŃ V1) wygraliśmy ogólnopolski konkurs KOKOS 2020 w kategorii SMART ROBOTS oraz zakwalifikowaliśmy się na międzynarodowe zawody SAUVC 2020. Niestety pandemia COVID-19 pokrzyżowała nasze plany, a zawody SAUVC 2020 zostały odwołane.

<img src="/images/okon/okonV1_2.jpg"  width="95%" alt="Okoń w wersji V1">

Zdecydowaliśmy wtedy, że, korzystając ze zdobytego doświadczenia podczas opracowania konstrukcji robota OKOŃ V1, zbudujemy jego kolejną, lepszą wersję – robota OKOŃ V2.

Opracowana nowa konstrukcja (posiadająca między innymi holonomiczny napęd, pozwalający na ruch w każdym możliwym kierunku) wraz z przygotowanym systemem symulacji robota w środowisku wodnym wygrała w kolejnej edycji ogólnopolskiego Konkursu Konstrukcji Studenckich KOKOS 2021 w kategorii JOKER. 
Kategoria ta stworzona została z myślą o wszystkich nietuzinkowych konstrukcjach. Warto dodać, że system symulacji robota jest obecnie w pełni funkcjonalnym narzędziem pozwalającym na rozwijanie algorytmów sterowania, stabilizacji, autopilotażu oraz generowania danych do nauki sieci neuronowych bez konieczności wychodzenia z domu.

<img src="/images/okon/okonV2.jpg"  width="95%" alt="Okoń w wersji V2">
